Gebruik van Botox. Botox is de afkorting van botulinetoxine, het is een gif dat door de bacterie Clostridium Botulinum wordt geproduceerd. Dit middel blokkeert het aanspansignaal tussen de zenuwen in de huid en de huidspieren. Sinds 1989 is dit middel toegestaan. Er is wel strenge controle in Nederland. In Amerika is er in 2004 een ongeluk geweest met de dosering van Botox, waaraan 28 mensen overleden. Vanwege het blokkeren van het aanspansignaal tussen de zenuwen en de huid werd het middel Botox oorspronkelijk vooral gebruikt tegen samentrekkende spieren, bijvoorbeeld bij patiënten die vaak hard met hun oogleden knipperen. Door het inspuiten van Botox in de spieren rond de ogen, worden de spieren verlamd en verdwijnen deze spiersamentrekkingen. Omdat Botox het aanspansignaal tussen de zenuwen en de huidspieren blokkeert, wordt dit middel in de plastische chirurgie ook gebruikt om rimpels naast de ogen en op het voorhoofd glad te strijken. Het effect van een behandeling houdt meestal tussen de 1 en 6 maanden aan. Door zo’n behandeling zien mensen er jonger uit. Maar omdat de rimpels tussen de ogen en op het voorhoofd verdwijnen, kan iemands gezichtsuitdrukking ook ongewenst veranderen.