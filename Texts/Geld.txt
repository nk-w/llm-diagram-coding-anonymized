Geld maakt niet gelukkig. Volgens wetenschappers hangt ons geluk en welbevinden hoofdzakelijk af van het gevoel bij onze familie en de maatschappij te horen, en niet van onze economische welvaart. Psycholoog Melanie Greenberg heeft zich bezig gehouden met de levensloop van vroegere lottomiljonairs. Volgens haar is het een goede uitvinding van de natuur dat mensen niet te lang van mogelijke gevaren afgeleid worden en dat ze zich op noodzakelijke behoeften richten. Omdat mensen niet te lang afgeleid moeten worden van mogelijk gevaar, kan men daarom slechts kort een groot gevoel van geluk of ongeluk ervaren. Daarom went een mens ook snel aan luxe, zoals geld en alcohol. Hierdoor maakt geld mensen niet voor een lange tijd gelukkig. Wanneer een mens veel geld krijgt, heeft hij door de snelle gewenning hieraan steeds meer nodig om geluk en tevredenheid te kunnen voelen. Om deze redenen zijn loterijwinnaars, die toch aanzienlijk meer bezitten dan alle anderen, vaak helemaal niet gelukkig. Zo was bijvoorbeeld Jack Whittaker, een Amerikaan die in 2002 de Powerball loterij won en hierdoor 314,9 miljoen dollar kreeg, ondanks zijn rijkdom niet gelukkig.