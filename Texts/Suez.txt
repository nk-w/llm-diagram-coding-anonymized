Het Suezkanaal. Het Suezkanaal, dat de Indische Oceaan en de Middellandse zee met elkaar verbindt, is van groot belang voor de wereldhandel. Er is van oorsprong geen natuurlijke waterverbinding tussen de Atlantische en de Indische oceaan. Tussen deze twee zeeën ligt een woestijn. Hierdoor moesten handelsschepen die van de havenstad Jeddah in Saoedi-Arabië naar Europa reisden, een lange tocht rond het hele Afrikaanse continent maken. Daarom werd besloten dat er een kortere waterweg nodig was die de twee oceanen met elkaar zou verbinden. Om deze reden werd het Suezkanaal gegraven, dat was ontworpen door de Oostenrijkse ingenieur Alois Negrelli. Jarenlang waren arbeiders bezig om dit kanaal te graven en uiteindelijk werd het kanaal in 1869 geopend voor de scheepvaart. Door het graven van het Suezkanaal is de afstand van de havenstad Jeddah naar de havenstad Rotterdam met 40% verkort. Via het Suezkanaal is de afstand tussen deze twee steden 6337 zeemijl, als men rond het Afrikaanse continent vaart is deze afstand 10.743 mijl.