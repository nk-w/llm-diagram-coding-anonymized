Muziek maakt slimmer. Leren om een instrument te bespelen kan veel voordelen hebben. Dit komt omdat voor het lezen van bladmuziek en het spelen van noten men gebruik moet maken van verschillende gebieden in de hersenen. De hersenen verbinden muziek met geheugen in verschillende hersengebieden, zoals de amygdala en de hippocampus. Canadees onderzoek toonde aan dat als gevolg van het gebruik van deze verschillende hersengebieden, 12-jarige kinderen die muziek leerden spelen, hogere scores haalden op een IQ-test. Ook kan het gebruik van de hersenen tijdens het leren van muziek ruimtelijke vaardigheden verbeteren die nuttig zijn bij het oplossen van wiskundetaken zoals breuken. Daarnaast kan muziek helpen met het ophalen van herinneringen. Zo kan een oud liedje je herinneren aan iets dat lang geleden gebeurde. Ook kunnen bijvoorbeeld patiÃ«nten met de ziekte van Alzheimer door muziek geholpen worden om herinneringen op te halen. Dit werd aangetoond in onderzoek van de wetenschapper Polk. Hij testte een oude vrouw met Alzheimer, zij bleek alle muziek die zij vroeger geleerd had nog te herkennen.